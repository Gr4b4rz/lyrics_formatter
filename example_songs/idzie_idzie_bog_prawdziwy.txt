Idzie, idzie Bóg prawdziwy
Idzie Sędzia sprawiedliwy
Stańmy wszyscy pięknym kołem
I uderzmy przed nim czołem!

Idzie, idzie Bóg łaskawy
Idzie Twórca wszego prawy
Stańmy wszyscy pięknym kołem
I uderzmy przed nim czołem!

Idzie, idzie Król przemożny
Idzie Pan wielce wielmożny
Stańmy wszyscy pięknym kołem
I uderzmy przed nim czołem!

Idzie, idzie Światłość wieczna
Idzie ku nam Moc przedwieczna
Stańmy wszyscy pięknym kołem
I uderzmy przed nim czołem!

Idziesz, idziesz, miły Panie
A gdzie Twój Majestat stanie
Niechaj tam, stanąwszy kołem
Na wiek wieków bijem czołem!
